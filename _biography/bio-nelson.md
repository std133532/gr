
O Ted Nelson (Theodor Holm Nelson) γεννήθηκε το 1937 στο Σικάγο. Υπήρξε πρωτοπόρος στο χώρο της τεχνολογίας της πληροφορίας καθώς επινόησε τους όρους υπερκείμενο(hypertext) και υπερμέσο(hypermedia) το 1963, τους οποίου δημοσίευσε δύο χρόνια αργότερα(1965). Ο Τed Nelson αποκαλεί τον εαυτό του ως ένα λογοτεχνικό ρομαντικό, όπως ο Cyrano de Bergerac ή  "the Orson Welles του λογισμικού."

Σε νεαρή ηλικία καταπιάστηκε με επιστήμες διαφορετικές από την πληροφορική και την τεχνολογία. To 1959 έλαβε πτυχίο φιλοσοφίας από το Swarthmore College και το 1963 έλαβε το master στην κοινωνιολογία από το Department of Social Relations. Κατά τη διάρκεια των σπουδών του ασχολήθηκε επίσης με το κινηματογράφο και τη φωτογραφία. Από εκείνα ήδη τα χρόνια άρχισε να οραματίζεται ένα ηλεκτρονικό σύστημα το οποίο θα αποτελεί μια παγκόσμια αποθήκη γνώσεων και μέσω του οποίου θα μπορεί να υπάρξει σύνδεση μεταξύ των ιδεών/γνώσεων.
